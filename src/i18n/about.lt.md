# Susipažinkime

Daug metų dirbdama suaugusiųjų mokymo ir ugdymo srityje, kurdama lyderystės ugdymo programas bei konsultuodama vadovus supratau, kad koučingas yra vienas iš geriausių būdų, padedančių mums augti ir tobulėti, kai susiduriame su iššūkiais profesiniame kelyje. Koučingą suvokiu kaip santykio ir galimybių meną, tad sesijų metu stengiuosi sukurti lygiavertį ryšį su klientu bei saugią erdvę, kurioje galima įsisąmoninti svarbius dalykus, įžvelgti naujų perspektyvų bei siekti pokyčių. Šis požiūris man svarbus tiek dirbant su individualiais klientais, tiek su komandomis.

Mano asmeninės vertybės yra smalsumas, pagarba, empatija, atvirumas, atsakomybė ir etika. Vedu individualias ir komandos koučingo sesijas lietuvių ir anglų kalba.

Esu Tarptautinės koučingo federacijos (ICF) sertifikuota koučingo specialistė (Associate Certified Coach), o tai reiškia, kad esu pravedusi virš 100 individualių koučingo sesijų įvairaus lygmens vadovams, nuolat tobulinu savo įgūdžius, esu išlaikiusi atitinkamą žinių egzaminą bei laikausi [ICF etikos kodekso](https://coachingfederation.org/ethics/code-of-ethics){target="_blank"}. Apie ICF sertifikavimo lygmenis daugiau  galima sužinoti [čia](https://experiencecoaching.com/is-a-coaching-credential-really-that-big-of-a-deal/){target="_blank"}.